---
layout: post
title  : Mail yazımı hakkında

---

Merhaba arkadaşlar 

Son günlerde aynı yanlışları içeren maillerle çok sık karşılaştığım için buradan bir kez daha belirtmek
istiyorum.Eminim bu yanlışlarla karşılaşan başka arkadaşlarımda vardır.

Herşeyden önce siz daha bu maili açmadan "mail konusunu ( Bir mail nasıl
yazılır? ) " görünce bu mailin neler içerdiğini anlayabildiniz değil mi ? 

Tahmin ettiğiniz gibi bu mail 'doğru bir mailin nasıl yazıldıgını anlatacaktır'
ve öyle de olacak.


Mail yazarken en çok yapılan hata 'kime' kısmına göndereceğiniz adresi yazıp
'konu' kısmına anlatmak istediğiniz sorunu yazıp gönder butonuna tıklamak
oluyor.Böylece mailinizi alan kişi maili açıyor ve içi bomboş bir maille
karşılaşıyor.

Bir mailin iki önemli parçası vardır : mailin konusu ve mailin gövdesi.

Konu kısmı kesinlikle boş bırakılmaması gereken bir bölümdür.Eğer konu kısmını
boş bırakırsanız muhtemelen gönderdiğiniz maili karşı taraf ya hiç okumayacak ya
da okusa bile cevaplandırmayacaktır.Konu kısmına mümkün oldugunca kısa ve mailin
ana fikrini anlatan bir kaç kelime yazılmalıdır.

Bundan sonra yapılacak iş mailin gövdesini oluşturmak.Gövde kısmına istediğiniz
uzunlukta karşı taraftan neler istediğinizi veya karşı tarafa ne anlatmak
istediğinizi belirtebilirsiniz.Mesela ben buraya kadar yazdıklarımı neden konu
kısmına yazmadım ? Mektup yazarken bomboş bir beyaz kağıdı katlayıp zarfın içine
koyarak zarfın üstündeki adres kısmının hemen altına mektup kağıdına uzun uzun
yazacağımız şeyleri niye yazmıyorsak bu kısmı da öyle düşünebiliriz.

Sonuç olarak bu ayrıntılara dikkat edersek daha etkili bir iletişim kurabiliriz.
